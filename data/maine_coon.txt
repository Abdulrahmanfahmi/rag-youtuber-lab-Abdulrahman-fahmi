Maine coon
Svarttabby av Maine coon
Information
Vanliga
smeknamn
Tvättbjörnskatt
Ursprungsland
  USA
Rasstandarder
(externa länkar)
SVERAK (http://www.sve
rak.se/SVERAK/Om_kat
t/Raser/MCO.htm)
IDP nordic (http://idpnordi
c.se/standard/maine_coo
n.pdf)
Övrigt Raskategori II och
EMS-kod MCO enligt
SVERAK.
Maine coon
Den här artikeln behöver fler eller bättre källhänvisningar för
att kunna verifieras. (2021-04)
Åtgärda genom att lägga till pålitliga källor (gärna som fotnoter). Uppgifter utan
källhänvisning kan ifrågasättas och tas bort utan att det behöver diskuteras på
diskussionssidan.
Maine coon är en semilånghårig raskatt med
amerikanskt ursprung[1].
Maine coon anses vara den enda infödda kattrasen från
Nordamerika.[2] Man vet inte riktigt hur rasen
uppkom[2] men det finns många myter kring det. En av
de vanligaste är från Maine och går ut på att katten
uppstått genom parning mellan katt och tvättbjörn
(raccoon på engelska, därav namnet). Detta trodde man
på grund av storleken på katterna och deras stora,
yviga svansar. En annan skröna är att den franska
drottningen Marie-Antoinette hade dessa katter som
husdjur under den franska revolutionen och valde att
skicka dem i en båt till Amerika för att de skulle slippa
undan revolutionen. Troligare är att katten uppkom
genom naturliga korsningar mellan långhåriga katter
som sjömän fört med sig till Maines hamnar och
engelska katter som nybyggarna tog med sig på 1600-
talet, skandinaviska eller ryska katter samt korthåriga
amerikanska huskatter.
Maine coon är Nordamerikas enda inhemska
långhåriga tamkattsras och den visades på utställning
första gången 1878 i Boston.[2] Under första halvan av
1900-talet minskade intresset för rasen för att sedan på
nytt öka.[1]
År 1986 registrerades den första Maine coonen inom SVERAK[1], men det dröjde till år 1989 innan den
första Maine coon-kullen föddes i Sverige. Den har blivit en av de mest populära raserna i Sverige och
det registreras drygt 1120 (år 2007) nya Maine coons i SVERAK varje år. Inom IDP Sverige registrerades
över 200 Maine cooner 2007.
Historia
Under rasens tidiga år var det bara de brunagoutifärgade katterna som fick kallas Maine coon. Katter med
andra färger och utteckningar kallades gemensamt för maine shag. Så gott som alla färger, inklusive
färger med vitt, är tillåtna. Undantag är maskade mönster samt choklad, lila, kanel och fawn (rödbrun).
Maine coon är en robust och storväxt kattras.[2] Katterna utvecklas långsamt och är inte färdigvuxna
förrän i femårsåldern. Honorna brukar väga runt 4–6 kg och hanarna 6-8 kg.[3] Katten utvecklades i det
kalla klimatet i nordöstra USA där bara de starkaste och största jägarna kunde överleva. Den har
medelstora ögon, stora öron och ser och hör sina byten bra. Maine coonens huvud är av mediumstorlek
och ger ett fyrkantigt intryck och de stora öronen sitter högt placerade på huvudet. Kroppen är lång och
muskulös, med bred bringa och kraftig benstomme.[2] En stor yvig svans som når från svansrot till
skulderbladen[3], så att katten kan svepa den runt sig under kyliga nätter. Tassarna är stora och runda, ofta
med pälstofsar mellan tårna[3] – så kallade "snöskor". Pälsen är halvlång (semilånghår) och silkeslen och
den tovar sig sällan. Katterna bör ha krage (växlar mellan årstiderna), pälsen är längre under magen och
runt bakbenen. På huvud, skuldror och framben är pälsen kortare. Även öronen är välpälsade, ofta med
tofsar på spetsen.[3]
Till sättet sägs Maine coonkatterna vara rätt hundlika; de vill alltid vara med överallt och se vad den
övriga familjen har för sig. Det är ganska vanligt att de skaffar sig en favoritskötare som den tyr sig extra
till. En Maine coon har ofta lätt att komma överens med andra djur, både hundar och andra katter.[2]
Temperamentet är överlag lätt och stabilt och de är framför allt snälla. Detta i kombination med dess
storlek gör att de gör sig välförtjänta av smeknamnet "The Gentle Giants". Ett särdrag hos Maine coonen
är att den förutom det vanliga jamandet ofta använder sig av ett kvittrande "brrrp", vilket man ofta hör när
de är busiga eller då de är ömhetstörstande och vill ha kontakt. En del Maine coonkatter har ofta en
förkärlek till vatten och leker gärna med vattenskålen.
1. ^ [a b c] ”maine coon - Uppslagsverk - NE.se” (https://www.ne.se/uppslagsverk/encyklopedi/
l%C3%A5ng/maine-coon). www.ne.se.
https://www.ne.se/uppslagsverk/encyklopedi/l%C3%A5ng/maine-coon. Läst 1 april 2021.
2. ^ [a b c d e f] Maine coon cat. (https://www.britannica.com/animal/Maine-Coon-cat)
Encyclopaedia Britannica. Läst 20 maj 2018.
3. ^ [a b c d] ”Utseende” (https://themaineclub.se/utseende/). The Maine Club.
https://themaineclub.se/utseende/. Läst 29 juni 2024.
http://www.mainecoonkatten.se/ Rasklubb
http://www.themaineclub.se/ Rasklubb
Utseende
Temperament
Referenser
Externa länkar

Hämtad från ”https://sv.wikipedia.org/w/index.php?title=Maine_coon&oldid=58641679”
