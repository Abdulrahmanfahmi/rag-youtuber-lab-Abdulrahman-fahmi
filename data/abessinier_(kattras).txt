Abessinier
Viltfärgad abessinier
Information
Vanliga
smeknamn
Aby
Ursprungsland
  Etiopien
Rasstandarder
(externa länkar)
SVERAK (http://www.sve
rak.se/SVERAK/Om_kat
t/index_raser.htm)
Övrigt Raskategori III och
EMS-kod ABY enligt
SVERAK.
Abessinier (kattras)
Abessinier, även kallad aby (kommer troligen efter att
EMS-koden för rasen är just ABY), är en kattras med
tickad päls.
På pyramider och tempel byggda av de gamla
egyptierna kan man se katter som liknar abessinierna
och det är troligt att det var romarna som tog med sig
katten till Europa för första gången. De första katterna
som kom till Europa i modern tid kom från Abessinien
till England där rasen godkändes 1892. Till Sverige
kom den första abessiniern först 1953.[1]
Rasen är en medelstor ras. En vuxen hona väger ca
3 kg och en hane något mer.
Abessinierns päls är tickad, vilket innebär att varje
hårstrå är flerfärgat i olika band. Om man tittar på ett
enstaka hårstrå så är det randigt med en bottenfärg och sedan med band av mörkare och ljusare färger
varvade. Den yttersta spetsen på hårstrået är alltid i en mörkare färg och kallas för tipping. Pälsen är kort
och åtta färger är godkända (1992).
Grundfärgerna med EMS-koder:
Viltfärgad (ABY n), Rödaktig med mörkare rygg och tydliga teckningar i ansiktet
Sorrel (ABY o), Rödaktig
Blå (ABY a), Gråblå
Fawn (ABY p), Beige
Silverfärgerna med EMS-koder:
Svartsilver (ABY ns)
Sorrelsilver (ABY os)
Blåsilver (ABY as)
Fawnsilver (ABY ps)
Historia
Utseende
Sorrelfärgad abessinier
Silverfärgerna har alla silvervitt som bottenfärg. Tickingen är sedan som hos motsvarande grundfärg.
Abessiniern har ett hjärtformat ansikte. Öronen ska vara stora och breda vid basen. Det ska vara bra bredd
mellan dem. Ögonen är stora, mandelformade och mycket uttrycksfulla. Ögonfärgen kan vara
bärnstensgul, gul eller grön. Markeringar i ansiktet ska vara kontrastrika. Runt ögonen påminner
markeringar om en eyeliner.
De är slanka, smidiga och muskulösa. Kroppen ska vara kort men absolut inte kompakt. Benen är långa
och slanka. Bakbenen är i förhållande till andra raser ovanligt höga och medför att de kan hoppa högt.
Tassarna är små och ovala.
Abessiniern är agoutitecknad. Det betyder att den från ögonvrån i riktning mot örat har en mörk rand.
Ovanför ögonen, i pannan, löper det mörkare fläckar som förenas emellan ögonen. Katten ser ut som om
det hade ett M ingraverat i pannan. Från M:et löper sedan färgen över hjässan som förenas så att det ser ut
som katten har en liten hätta på sig. Den mörkare färgen ska sedan fortsätta som en rand över hela
ryggraden och ut på svansen och avslutas med att svansspetsen är helt enfärgad, som om svanstippen var
en pensel som försiktigt doppats i färg.
Abessiniern är en mycket livlig kattras som är lekfull även i
vuxen ålder och som älskar att klättra och busa. Abessiniern
är matglad och nyfiken. Abessinier är väldigt sociala och kan
lätt tränas till att gå i sele och koppel, sitta på axlar och
apportera.
Man kan kalla abbyn för katternas Ferrari. Detta är inte en
katt för nybörjaren, en katt som ofta "hänger i gardinerna".
Den är otroligt aktiv och nyfiken och ger gärna mycket
tillbaka till en husse eller matte som leker och engagerar sig.
Den ärftliga ögonsjukdomen PRA progressiv retinal atrofi har varit vanlig bland abessinierna. Men tack
vare ett medvetet avelsarbete, har PRA blivit mer och mer sällsynt. Numera finns ett tillförlitligt DNA-
test att tillgå – bl. a. från vgl.ucdavis.edu – som kan påvisa om den aktuella genen är skadad eller inte.
Man har över tiden använt ögonspegling som en metod att upptäcka sjukdomen när den brutit ut.
Ögonspegling görs fortfarande regelbundet på alla avelskatter men har nackdelen att den kan påvisa
sjukdomen först när den brutit ut. PRA utgör inget problem idag.
Även den ärftliga sjukdomen PK-brist Pyruvate Kinase Deficiency har varit ett problem i stammen men
med noggranna DNA-tester är denna inte längre ett problem.
Temperament
Hälsa
Somali (kattras), en långhårig variant av abessiniern
Aby-variant, en abessinier med långhårsanlag men bara marginellt längre hår.
1. ^ ”Abessinier | Kattförbundet SVERAK” (http://www.sverak.se/kattraser/abessinier/).
www.sverak.se. http://www.sverak.se/kattraser/abessinier/. Läst 25 september 2015.
Abyklubben (http://www.abyklubben.com)
Abyvännerna (http://www.abyfriends.com)
Aby & Somaliringen (https://web.archive.org/web/20130805231332/http://abysomali.com/)
Hämtad från ”https://sv.wikipedia.org/w/index.php?title=Abessinier_(kattras)&oldid=57165499”
Se även
Referenser
Externa länkar

